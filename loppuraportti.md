# Miniprojektin loppuraportti

## Sprinttien aikana kohdatut ongelmat
Ensimmäisessä sprintissä keskeisin ongelma oli ensinnäkin toteutustavan valinta. Nettisovellukseen päädyttiin asiakastapaamisen pohjalta, mutta senkin voi toteuttaa monella eri tekniikalla. Päädyimme pikaisen mietinnän jälkeen, että lähdemme tekemään sovellusta Ruby on Railsilla, koska sillä halutun tyyppisen sovelluksen kehittäminen olisi melko suoraviivaista ja vaivatonta. Tässä ongelmaksi muodostui, että vain kaksi neljästä ryhmäläisestä oli käyttänyt Railsia aiemmin, ja kahdella ei ollut mitään Ruby-kokemusta. Koska projektin oltiin sanottu keskittyvän vain vähän koodaamiseen ja enemmän itse scrumin toteuttamiseen, niin ajattelimme, että pärjäämme tällä vähäisemmälläkin osaamisella. Railsia tuntemattomat jäsenet voisivat työn vaatimilta osin ottaa sen haltuun projektin aikana.

Toisessa sprintissä oleellisin ongelma oli saada testit toimimaan kunnolla Travisissa, mitä ei ensimmäisessä sprintissä saatu toimimaan. Tämä onneksi selvisi lopulta melko kivuttomasti. Toisessa sprintissä lisättiin artikkelilähteiden lisäksi inproceedings ja book -lähteiden lisääminen järjestelmään. Tässä kohtaa alkoi käydä selväksi, että tapa jolla eri lähteet koodattiin järjestelmään ei ollut optimaalinen, vaan melko kankea.

Kolmannessa sprintissä tavoite oli saada kaikkien lähteiden lisääminen järjestelmään mahdolliseksi. Tässä kohtaa järjestelmän rakenteen muuttamista joustavammaksi pohdittiin, mutta aikarajat työskentelylle olivat niin tiukkoja, ettei muutoksia voitu toteuttaa ja kaikkien lähteiden lisääminen piti tehdä olemassa olevalla tavalla.

Neljänteen sprinttiin jäi tavoitteeksi sivutuksen toteuttaminen, sekä koodin siivous. Tässä sprintissä ei suurempia ongelmia ollut, mutta koodi jätti lopulta silti arkkitehtuurisesti toivomisen varaa.

## Lessons learned
Jälkeenpäin ajateltuna Ruby on Railsin valitseminen alustaksi ei ehkä ollut paras valinta. Uuden opetteluun meni runsaasti aikaa, joka oli jo valmiiksi kortilla pienessä projektissa. Näin pienessä projektissa parempi lähestymistapa olisi todennäköisesti ollutkin valita joku ehkä hieman kömpelömpi menetelmä, mutta jonka kaikki olisivat tunteneet ennestään. Isommassa projektissa käyttämämme taktiikka olisi todennäköisesti ollut kannattavampi. Pidemmällä aikavälillä uuden oppimiseen käytetty aika olisi alkanut hävitä tekniikasta saataville hyödyille. Näin lyhyessä ajassa tätä vaihdosta ei kuitenkaan päässyt tapahtumaan.

Pidemmässä projektissa esim. pariohjelmointi olisi varmasti toiminut vastaavassa tilanteessa hienosti, kun puolet tiimistä hallitsee tekniikan ja puolet ei. Näin lyhyellä ajalla pariohjelmointi valitettavasti syö työtunnit todella nopeasti.

Jatkoa ajatellan tämä olikin hyvä oppintunti siitä, mitä kaikkea pitää ottaa huomioon työkalujen valinnassa, kun lähtee toteuttamaan uutta projektia. Työstimme projektia vain pari kertaa fyysisesti samassa paikassa yhtä aikaa. Miniprojekti osoittikin hyvin myös osaltaan sen, että vaikka pikaviestimien avulla muiden kanssa voi olla aina yhteydessä, niin tällaiset välineet eivät voi korvata fyysistä yhteistyötä.

## Mitä olisi haluttu oppia, mikä oli turhaa?
Miniprojektissa olisi voitu tiukemmin keskittyä scrumin toteuttamisen opetteluun. Itse projekti olisi voinut olla koodauksen ja rakenteen kannalta tarkemmin strukturoitu, jotta scrumin käyttöön ja ryhmätyöhön olisi jäänyt enemmän aikaa ja huomiota.

## Ryhmä
Mikko Tiainen
Joona Pesonen
Joonas Moilanen 
Eero Pukkila
